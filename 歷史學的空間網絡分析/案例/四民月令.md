1. 《四民月令》謹案：《隋志·農家》，《四人月令》一卷，後漢大尚書崔寔撰。《舊唐志》同。《新唐志》作崔寔。誤。宋不著錄。近人任兆麟、王謨皆輯本，編次不倫，且多挂漏。王本又誤以《齊人月令》謂即《四民月令》，而所採《齊民要術》，有今本所無者六事，其文不類，未知何據。餘既輯崔寔《政論》一卷因兼及此書，蒐錄遺佚，得二百許事，省並重複，逐月分章，為十二章，定著一卷因兼及此書有注，疑即崔寔撰。徵用者或以注為正文，今加注字間隔之。而王本所採《齊民要術》六事，附存俟考。又《齊人月令》一卷，唐孫思邈撰。《宋志》在《時令類》，本今亡，並附於後，免與崔實書混。夫農為邦本，食為民天。《洪範》八政，一曰食。孔子論政，先足食。自古及今，未有不知稼穡之艱難，而能有國有家者也。惜古書流傳日少。《漢志·農》九家，見於《隋志》者，僅泛勝之一家，見於《新唐志》者，僅尹都尉、泛勝之二家，而多出《漢志》範子計然一家。至宋時著錄，乃起《齊民要術》，前此數家，絕無傳本，顧及增收晚出空疏不適用之書，濫及茶蟹花石不急之務，殊非農家本意。同硯生洪頤暄始輯《範子計然》一卷、《泛勝之書》二卷。及餘所輯此書，雖皆殘缺，然而網羅散失舊聞，竊有力焉。數十百年後，此書存佚，餘又不敢知，是在好古者之廣為傳布也。嘉慶甲戌歲十月。
2.  	正月之朔，是謂正旦，躬率妻孥，潔祀祖邇。及祀日，進酒降神畢，乃室家尊卑，無大無小，以次列於先祖之前。子婦曾孫，各上椒柏酒於家長，稱觴舉壽，欣欣如也。《齊民要術》三，《藝文類聚》七十二，又八十九，《初學記》四兩引，《白孔六貼》四，《歲華紀麗》一，《御覽》二十九，又九百五十八。注正日進椒酒柏酒，椒是玉衡星精，服之食人身輕耐老。柏亦是仙藥。進酒次第，當從小起，以年少者為先《初學記》四，《白孔六貼》四，《御覽》二十九。上辛日埽除韭畦中枯葉《齊民要術》三。上除若十五日，合諸膏小草續命丸散法藥。農事未起，命成童已上入大學，學《五經》。注謂十五已上至二十世。硯冰釋，命幼童入小學，學篇章。注謂九歲已上，十四已下也。篇章，謂《六甲》《九九》《急就》《三倉》之屬。命女工趣織布，典饋釀春酒。《齊民要術》三，《北堂書鈔》一百四，《藝文類聚》五十八，《御覽》六百五，《事類·硯賦》注雨水中《御覽》三十七。地氣上騰，土長冒橛，陳根可拔，急災強土黑壚之田《齊民要術》一，《御覽》三十七，糞疇。注疇麻田也《齊民要術》二。可種瓜，注種瓜宜用戊辰日《齊民要術》二，《事類·瓜賦》注。可種瓠《齊民要術》二，又三，可種葵《齊民要術》三，《御覽》八百二十三，可種Ε、韭、芥《齊民要術》三、大小蔥、蒜、苜寬厚及雜蒜，注亦種此二物，皆不如秋《齊民要術》三。強種蓼《齊民要術》三，可菹芋《齊民要術》二，可作諸醬、肉醬、清醬《齊民要術》八。正月自朔暨晦，可移諸樹竹、漆、桐、梓、松、柏、雜木。唯有果實者，及望而止。過十五日，則果少實《齊民要術》四。正月盡二月，可種春麥、豆卑豆《齊民要術》二，可剝樹枝《齊民要術》四。自正月以終季夏，不可伐木必生蠹蟲。注或曰：其月無壬子日，以上旬伐之，雖春夏不蠹，猶有剖析開解之害，又犯時令，非急無伐。《齊民要術》五
3.  	二月祠大社之日，薦韭卵於祖禰《初學記》三，《御覽》十九。陰凍畢澤，可災美田緩土及河渚水處《齊民要術》一。順陽習射，以備不虞。春分中，雷乃發聲，先後各五日。寢別內外。注有不戒者，生子不備。蠶事未起，命縫人浣冬衣，徹複為袷。其有嬴帛，遂供秋服。注凡浣故帛，用灰汁，則色黃而且肥。搗小豆為末，下絹篩投湯中以洗之，潔白而柔韌，勝皂莢矣。可糶粟、黍、大小豆、麻、麥子等。收薪炭。注炭聚之下碎末，勿令棄之。搗篩，以淅米泔溲之，更搗令熟，丸如雞子，以供烘梟阜禦寒之用，輒得達曙，堅實耐久，逾炭十倍《齊民要術》三。榆莢成及青，收乾以為旨蓄。注旨，美也。蓄，積也。司部收青小麥暴之，至冬以釀，滑香宜養老。《詩》云「我有旨蓄，亦以御冬」也。色變白將落，可作［B16N］俞，隨節早晚，勿失其適《齊民要術》五，《藝文類聚》八十八，《御覽》九百五十六。榆莢落時可種藍《齊民要術》五，別小蔥《齊民要術》三，採術《藝文類聚》八十一。昏參夕，杏華盛，桑椹赤，可種大豆，可種胡麻，謂之上時《齊民要術》二，《御覽》九百八十九。可種稹禾，美田欲稠，薄田欲稀《齊民要術》一。可種苴麻《齊民要術》二，《御覽》九百九十五。注苴麻，麻之有蘊者，苧麻是也。一名麻賁。苴麻子黑，又實而重，可治作燭，不作麻《齊民要術》二。可種瓜《齊民要術》二。二月盡三月，可採土菰根《御覽》九百九十八，可掩樹枝。注埋樹枝土中令生，二歲以上，可移種矣。《齊民要術》四
4.  	注孫叔敖作期思陂。《御覽》七十二。案：此注無所屬月令，仲春無漉陂池，今據附於二月末
5.  	三月三日，以及上除，可採艾及柳絮。注柳絮治瘡痛《齊民要術》三，《藝文類聚》八十二，又八十九引注作「柳絮可以愈瘡」，《初學記》三，《御覽》九百五十七，又九百九十七。清明節令蠶妾治蠶室，塗隙穴，具槌寺箔籠《齊民要術》五，《初學記》三。清明節後十日，封生姜。至四月立夏後，蠶大食，芽生，可種之《齊民要術》三。是月也，杏華盛《初學記》三，又《齊民要術》「盛」作「勝」。可災白沙輕土之田《齊民要術》一，《藝文類聚》八十七，《御覽》九百六十八，《事類·杏賦》注，可種稹禾《齊民要術》一。「稹」本作「植」，依《御覽》八百三十九改。《御覽》此上文作「三月三日」，據「齊民要術」，乃「二月三月」之誤也，可種苴麻《齊民要術》二，《御覽》九百九十五，可種瓜《齊民要術》二，可種胡麻《齊民要術》二，可種黍祭。注□黍之祭熟者，一名祭也《齊民要術》二。布穀鳴，收小蒜《齊民要術》三。桃華盛，農人候時而種《御覽》九百六十七，《事類桃賦》注。是月也，冬穀或盡，椹麥未熟，乃順陽布德，振贍窮乏，務施九族，自親者始。無或蘊財，忍人之窮；無或利名，罄家繼富；度入為出，處厥中焉蠶晨尚閒，可利溝瀆，葺治牆屋，修門戶，警設守備，以御春飢草竊之寇。是月盡夏至，暖氣將盛，日烈燥，利用漆油，作諸煎藥。可糶黍買布《齊民要術》三，可採烏頭《御覽》九百九十，可種粳稻《御覽》八百三十九作「多種粳稻」。美田欲稀，薄田欲稠。《齊民要術》二
6.  	四月立夏後，作魚醬《齊民要術》八。蠶入簇，時雨降，呆種黍禾，謂之上時《齊民要術》二。可種胡麻《齊民要術》二，可種大小豆。美田欲稀，薄田欲稠《齊民要術》二。可收蕪菁及芥、葶藶、冬葵子《齊民要術》三，《御覽》八百二十三，可作酢《齊民要術》八，「酢」即「醋」本字。繭既入簇，趣繰，剖線，敬經絡。草茂可燒灰。是月也，可作棗糒，以御賓客《齊民要術》三，《北堂書鈔》一百四十七，《御覽》八百六十。可糴廣，注大麥之無皮之毛者曰廣《文選·潘岳馬督誄》注。及大麥敝絮。《齊民要術》三
7.  	五月一日可作醢《御覽》八百六十六。芒種節後，陽氣始有慝將萌，暖氣始盛，蟲蠹並興，乃弛角弓弩，解其徽弦，張竹木弓弩，弛其弦，以灰藏旃裘毛毳之物及箭羽，以竿挂油衣，勿闢藏。注暑濕相著也。是月五日，合止痢黃連圓、霍亂圓，採葸耳《齊民要術》三，取蟾蜍，注可以合惡疽瘡藥《齊民要術》三，《藝文類聚》四，《御覽》九百四十九。取東行螻蛄，注螻蛄有刺，治去刺，治產婦難生，衣不下《齊民要術》三，《藝文類聚》四。亦可作酢《齊民要術》八。食粔籹《御覽》八百六十。霖雨將降，儲米、穀、新炭，以備道路陷滯不通《齊民要術》三。可為醬。上旬［A207］豆，中庾煮之，以碎豆作末，都至六七月之交，分以藏瓜。可作魚醬《齊民要術》八，可種胡麻《齊民要術》二，可多作糒，以供家出入之糧，以待賓位《齊民要術》八，《北堂書鈔》一百四十七。可災麥田。夏至先後各二日，可種黍。蟲食李者，黍貴也《齊民要術》一。先後各五日，可種牡麻。注牡麻青白，有華無實，好肥理，兩頭銳而輕浮，一名為枲也《齊民要術》二。是月也，陰陽爭，血氣散。夏至先後各十五日，薄滋味，勿多食肥醲《齊民要術》三。距立秋，無食者餅及水引《御覽》作「溲」餅《北堂書鈔》一百四十四，《齊民要術》三，《御覽》八百六十。注夏月食水時，此二餅得水，即堅強難消。不幸便為宿食傷寒病矣。試以此二餅置水中，即可驗。唯酒引餅入水即爛矣《齊民要術》三。可刈藍《齊民要術》五，可糶大小豆、胡麻，糴廣大小麥，收敝絮及布帛。至後糴麥屑，置罌中密封。注使不蟲生。至冬可養馬《齊民要術》三，可別種稻及藍，盡夏至後二十日止《齊民要術》三。
8.  	六月可災麥田《齊民要術》一。六日可收葵《齊民要術》三，《御覽》八百二十三。案「故」，《齊民要術》作「種」，誤，可作曲。注其曲［B16P］多少，與春酒曲同，但不中為春酒，喜動。以春酒曲作頤酒，彌佳也《齊民要術》七。初伏，薦麥瓜於祖禰《文選·潘岳〈在懷縣作詩〉》注，《初學記》四，《御覽》三十一，又八百三十八，《事類·夏賦》注，命女工織縑練。注絹及紗縠之屬。可燒灰，染青紺雜色《齊民要術》三。可種小蒜《齊民要術》三，別大蔥《齊民要術》三，種冬藍。注冬藍，木也，人日用藥也《齊民要術》五。可蓄瓠《齊民要術》二。中伏後，可種冬葵《齊民要術》三，《御覽》八百二十三，可收芥子《齊民要術》三，可種蕪菁。注至十月，可收也《齊民要術》三。大暑後六日，可藏瓜。《齊民要術》九
9.  	七月四日，命置曲室，具箔槌，取淨艾。六日，饌治五穀磨具《齊民要術》三。七日，遂作曲《齊民要術》三，又七，《初學記》四，《歲華紀麗》三，《御覽》三十一，又八百五十三，合藍丸及蜀漆丸，暴經書及衣裳《齊民要術》三，《北堂書鈔》一百五十五，《藝文類聚》四，《初學記》四，《白孔六貼》四，《歲華紀麗》三，《御覽》三十一。注習俗然也《御覽》三十一。作乾糗，採葸耳《齊民要術》三，設酒脯、時果，散香粉於筵上，祈請於河鼓、織女。注言此二星神當會，守夜者咸懷私願。或云見天漢中有奕奕正白雲，如地河之波，輝輝有光曜五色，以此為征，應見者便拜乞願，三年乃得《藝文類聚》四。藏韭菁，注菁韭耙出《齊民要術》三。別種Ε《齊民要術》三。可種蕪菁《齊民要術》三，可種大小蔥，注夏蔥日小，冬蔥日大《齊民要術》三。可種小蒜《齊民要術》三，可種芥《齊民要術》三，可種苜宿《齊民要術》三。處暑中，向秋節，沅故制新，作舍薄以備始涼。糶大小麥豆，收縑練《齊民要術》三，收柏實。《初學記》二十八，《御覽》九百五十四
10.  	八月暑退，命幼童入小學，如正月焉。清風戒寒，趣織縑帛，染彩色《齊民要術》三。注枯染色黃赤，人君所貴《御覽》九百五十八。河東染御黃法；碓搗地黃根令孰，灰汁和之，攪令勻，搗取汁，別器盛。更搗滓，使板孰。又以灰汁和之，如薄粥，為入不渝釜中，煮生絹數回，轉使勻。舉看有盛水袋子，便是絹孰。抒出著盆中，尋繹舒張。少時拔出，淨振去滓，曬極乾。以別絹濾白淳汁和孰，抒出更就盆染之。急舒展令均，汁冷拔之出，暴乾則成矣。治釜不渝法：在醴酪條中，大率三千地黃，染得一匹御黃，多則好。作柴、桑薪、蒿灰等物，皆得用之。《齊民要術》三。擘絲治絮，制新浣故，及《北堂書鈔》一百三十六，《御覽》九百九十七作「制」韋履賤好豫買，以備冬寒。刈萑葦芻茭，涼燥可上弩。繕治檠鋤，正縛鎧弦，遂以習射弛竹木弓弧，糶種麥糴黍《齊民要術》三。凡種大小麥，得白露節可種薄田，秋分種中田，後十日種美田。唯廣早晚無常《齊民要術》二，可種大蒜《齊民要術》三，可種芥《齊民要術》三，可種苜宿《齊民要術》三，可種乾葵《御覽》八百二十三。可斷瓠作災瓠，瓠中白膚實以豬致肥，其瓣則作燭致明《齊民要術》三。採王不留行《御覽》九百九十二，收韭菁，作搗齏。《齊民要術》八「收」作「取」，《御覽》八百五十五
11.  	九月九日，可採菊華《藝文類聚》八十一，《御覽》九百九十六，收枳實《御覽》九百九十二。日月也，治場圃，塗囷倉，修竇窖，繕五兵，習戰射弛竹木弓弧以備寒凍窮厄之寇。存問九族孤寡老病不能自存者，分厚徹重，以救其寒《齊民要術》三。藏茈姜荷。注生姜謂之茈姜。作葵菹乾葵。其歲若溫，皆待十月。《齊民要術》二，又三，又九
12.  	十月，培築垣牆，塞向墐戶。注北出牖，謂之向《齊民要術》三。上辛命典饋漬曲釀冬酒，作脯臘，以供臘祀《齊民要術》三，《北堂書鈔》一百四十五，《初學記》四，《御覽》三十三。農事畢，命成童入大學，如正月焉。五穀既登，家備儲蓄。乃順時令《齊民要術》三，《文選·藉田賦》注，《歲華紀麗》四，《白孔六貼》三以為寔注，《御覽》二十七，《事類冬賦》注，敕喪紀。同宗有貧窶久喪不堪葬者，則糾合宗人，共與舉之，以親疏貧富為差，正心平斂，無相逾越。先自竭以率不隨《齊民要術》三。先冰凍作餳，煮暴飴《齊民要術》三，又九，《御覽》八百五十二。可析麻緝，績布縷《齊民要術》三，作帛履《齊民要術》三「帛」作「白」，《北堂書鈔》一百三十六，《御覽》六百九十七不惜。注草履之賤者日不惜《齊民要術》三。農語曰：「河射角，堪夜作。犁星沒，水生骨馬惟訥《古詩紀》前集十。」賣縑帛敝絮，糴粟、豆、麻子《齊民要術》三。平量五穀各一升，小罌盛，埋垣北牆陰下，冬至後五十日，發取量之，息最多者，歲所宜也《齊民要術》一，「冬至」下十八字本作「餘法同上」，據上文《泛勝之書補》。
13.  	冬十一月，陰陽爭，血氣散。冬至日先後各五日，寢別內外《齊民要術》三。買白犬養之，以供祖禰《齊民要術》三，《初學記》三。冬至之日，薦黍羔。先薦玄冥，以及祖禰。其進酒肴，及謁賀君師耆老，如正旦《初學記》四，《歲華紀麗》四未句作「一如元日」，《御覽》二十八。硯冰凍，命幼童入小學，讀《孝經》《論語》篇章《齊民要術》三，《北堂書鈔》一百四，《藝文類聚》五十八，《御覽》六百五，《事類·硯賦》注。可釀醢，糴粳稻、粟、豆、麻子《齊民要術》三。伐竹木《齊民要術》五。
14.  	十二月，請召宗族婚姻賓旅，講好和禮，以篤恩紀。休農息役，惠必下浹。遂合耦田器，養耕牛，選任田者，以俟農事之起。去豬盍車骨。注後三歲，可合瘡膏藥《齊民要術》三。及臘日，祀祖《齊民要術》二，又三，皆脫「祖」字。《御覽》作「祠祝」。今依注改，注祖者，道神也。黃帝之子曰累祖，好遠游，死道路，故祀以為道神也以求道路之福《宋書·歷志上》，《文選·祖餞標目》注，荊軻《易水歌》注。炙建。注燒飲，治刺入肉中，及樹瓜田《齊民要術》三有「中」字，衍文四角去［B179］蟲《齊民要術》二，又三，《御覽》三十三。瓜蟲謂之［B179］《齊民要術》二云「胡溢反」。東門磔白雞頭。注可以合法藥《齊民要術》三，《御覽》九百十八。臘明日更新，謂之小歲，進酒尊長，修賀君師《北堂書鈔》一百五十五，《御覽》三十三，又二十九作「過臘一日，是謂小歲，拜賀君親」。注進椒酒，從小起。《御覽》二十九以為正文，今依正月定為注。